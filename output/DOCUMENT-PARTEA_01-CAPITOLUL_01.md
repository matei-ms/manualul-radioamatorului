# Partea întîi - ELEMENTE DE ELECTROTEHNICĂ ŞI RADIOTEHNICĂ

- [Partea întîi - ELEMENTE DE ELECTROTEHNICĂ ŞI RADIOTEHNICĂ](#partea-%C3%AEnt%C3%AEi---elemente-de-electrotehnic%C4%83-%C5%9Fi-radiotehnic%C4%83)
  - [Capitolul I](#capitolul-i)
    - [Fenomenele fundamentale şi legile curentului electric](#fenomenele-fundamentale-%C5%9Fi-legile-curentului-electric)
      - [1. Constituţia materiei. Electronul](#1-constitu%C5%A3ia-materiei-electronul)
      - [2. Unităţile de măsură. Semnificaţia și întrebuințarea lor](#2-unit%C4%83%C5%A3ile-de-m%C4%83sur%C4%83-semnifica%C5%A3ia-%C8%99i-%C3%AEntrebuin%C8%9Barea-lor)
      - [3. Rezistențele](#3-rezisten%C8%9Bele)
      - [4. Condensatoarele](#4-condensatoarele)
    - [Fenomenele magnetice şi electromagnetismul](#fenomenele-magnetice-%C5%9Fi-electromagnetismul)
      - [1. Magneţii permanenți. Cîmpul magnetic](#1-magne%C5%A3ii-permanen%C8%9Bi-c%C3%AEmpul-magnetic)
      - [2. Cîmpul magnetic al curentului electric. Solenoidul. Electromagnetul](#2-c%C3%AEmpul-magnetic-al-curentului-electric-solenoidul-electromagnetul)
      - [3. Inducția electromagnetică. Inducţia proprie și inductanța mutuală](#3-induc%C8%9Bia-electromagnetic%C4%83-induc%C5%A3ia-proprie-%C8%99i-inductan%C8%9Ba-mutual%C4%83)
      - [4. Legarea bobinelor în serie și în paralel](#4-legarea-bobinelor-%C3%AEn-serie-%C8%99i-%C3%AEn-paralel)
    - [Curentul alternativ](#curentul-alternativ)
      - [1. Definiţie. Mărimi caracteristice](#1-defini%C5%A3ie-m%C4%83rimi-caracteristice)
      - [2. Comportarea rezistențelor, condensatoarelor și bobinelor în circuitele de curent alternativ. Factorul de putere](#2-comportarea-rezisten%C8%9Belor-condensatoarelor-%C8%99i-bobinelor-%C3%AEn-circuitele-de-curent-alternativ-factorul-de-putere)
      - [3. Transformatoarele electrice](#3-transformatoarele-electrice)
    - [Surse de curent electric](#surse-de-curent-electric)
      - [1. Pile și acumulatoare. Legarea elementelor în serie şi în paralel](#1-pile-%C8%99i-acumulatoare-legarea-elementelor-%C3%AEn-serie-%C5%9Fi-%C3%AEn-paralel)
      - [2. Maşini electrice](#2-ma%C5%9Fini-electrice)
      - [3. Convertizoare şi vibratoare](#3-convertizoare-%C5%9Fi-vibratoare)
    - [Aparate electrice de măsură şi control](#aparate-electrice-de-m%C4%83sur%C4%83-%C5%9Fi-control)
      - [1. Noţiuni de bază](#1-no%C5%A3iuni-de-baz%C4%83)
      - [2. Măsurarea intensității curentului](#2-m%C4%83surarea-intensit%C4%83%C8%9Bii-curentului)
      - [3. Măsurarea tensiunii curentului](#3-m%C4%83surarea-tensiunii-curentului)
      - [4. Măsurarea rezistențelor](#4-m%C4%83surarea-rezisten%C8%9Belor)
      - [5. Mavometrele](#5-mavometrele)
    - [Oscilația și Circuitele Oscilante](#oscila%C8%9Bia-%C8%99i-circuitele-oscilante)
      - [1. Noţiuni generale despre oscilaţii](#1-no%C5%A3iuni-generale-despre-oscila%C5%A3ii)
      - [2. Circuite oscilante](#2-circuite-oscilante)
      - [3. Cuplarea circuitelor oscilante](#3-cuplarea-circuitelor-oscilante)
      - [4. Ecranarea circuitelor](#4-ecranarea-circuitelor)
      - [5. Calculul și realizarea practică a circuitelor oscilante](#5-calculul-%C8%99i-realizarea-practic%C4%83-a-circuitelor-oscilante)
    - [Undele electromagnetice](#undele-electromagnetice)
      - [1. Formarea undelor electromagnetice](#1-formarea-undelor-electromagnetice)
      - [2. Clasificarea undelor electromagnetice](#2-clasificarea-undelor-electromagnetice)
      - [3. Propagarea undelor radiofonice](#3-propagarea-undelor-radiofonice)
      - [4. Utilizarea undelor radiofonice](#4-utilizarea-undelor-radiofonice)

## Capitolul I

### Fenomenele fundamentale şi legile curentului electric

#### 1. Constituţia materiei. Electronul

Noţiunile pe care le vom întîlni în paginile care urmează vă sînt de fapt cunoștințe vechi, întîlnite odinioară — sau poate ce curînd ! — pe filele manualelor de fizică. Reamintindu-ni-le, nu facem decît să ne
împrospătăm bagajul de cunoștințe, fără de care nu vom deveni niciodată posesorii unui indicativ YO...<br/>
Pentru început, o mică incursiune în domeniul constituţiei materiei.<br/>
Ştiţi, desigur, că în natură se întîlnesc nenumărate corpuri, dintre care peste 100 sînt _simple_ sau _elemente_, iar celelalte _compuse_. Corpurile simple sînt alcătuite numai dintr-un singur element de același fel, cum ar fi, de exemplu, hidrogenul. Corpurile compuse sînt formate, după cum le arată și numele, din două sau mai multe elemente diferite.<br/>
Orice corp — simplu sau compus — este alcătuit din atomi. Dar şi atomii pot fi împărţiţi la rîndul lor în particule mai mici numite _elementare_.<br/>
Pentru simplificare, să presupunem acum că am avea la îndemînă un atom de hidrogen, cel mai simplu din cei peste 100 de atomi diferiţi existenți în lume. Să mai zicem, de asemenea, că printr-un procedeu oarecare am izbuti să-l aducem la dimensiunile unui balon ce ar avea diametrul de 50 de metri, adică să-i mărim de vreo 1000 miliarde de ori!<br/>
Să despicăm apoi balonul în două. În faţa ochilor ni se va înfăţişa un mic sistem planetar. Ca și la uriaşii săi fraţi din macrocosmos, vom găsi şi aici un „soare“ central, mic cît o gămălie de ac şi numit _proton_.<br/>
În jurul său, pe o orbită aproape circulară, cu raza de 25 de metri, aleargă o planetă nu mai mare decît protonul amintit: _electronul_. Ea gonește pe orbita sa cu viteza de 2200 km pe secundă, adică de peste 3000 de ori mai mare decit viteza glonțului!<br/>
Dar ne putem întreba: de ce oare planetele sistemului nostru se rotesc cuminte în jurul Soarelui, în loc s-o ia razna prin Universul nemărginit? De ce electronii nu fug din atomi, preferînd să se rotească la nesfirşit împrejurul protonului? La prima întrebare, răspunsul e acesta: din cauza atracției pe care o exercită Soarele usupra planetelor sale. O atracţie asemănătoare există şi între proton și electron, iar cauza este... electricitatea.<br/>
Într-adevăr, protonul, această fărîmă de materie, nu este altceva decît un minuscui rezervor de electricitate, de un anumil fel, denumită _pozitivă_ şi notată cu semnul (+). Tol astfel şi electronul. El poartă o încărcătură — să-i spunem corect _sarcină_ — de electricitate, egală ca mărime cu aceea a protonului, dar diferită ca natură, numită negativă care se înseamnă cu semnul, minus (—), iar masa sa este de 1847 (±2) ori mai mică decit masa atomului de hidrogen.<br/>
Cum cele două feluri de electricitate prezintă ciudata însușire de a se atrage una pe alta, înseamna să apare o nouă forță capabilă să se opună forţei centrifuge, care ia naștere prin mişcarea de rotație a electronului în jurul protonului.<br/>
În natură se găsesc, după cum am mai spus, peste 100 de atomi diferiţi, adică de corpuri simple. Alcătuirea interioară a acestora este asemănătoare, dar nu identică. Daca vom examina, de exemplu, atomul heliului, gaz mai ușor decit aerul, vom observa şi aici tot un minuscul sistem planetar, numai că numărul planetelor, adică al electronilor, nu vă fi unu, ci doi, și, lucru interesant, „soarele“ central conţine şi el tot
doi protoni.<br/>
Descoperirea aceasta nu are însă nimic extraordinar. Un raţionament simplu ne spune că numărul electronilor trebuie să fie întotdeauna egal cu al protonilor, spre a se menține echilibrul de forțe. Deci, reţineţi:
<i>în oricare atom numărul electronilor este egal cu numărul protonilor. Toţi electronii și protonii, indiferent de natura atomilor sînt identici ca mărime și însușiri.</i><br/>
În figurile alăturate sînt redate „portretele“ unor atomi de hidrogen (fig. 1), heliu (fig. 2) și aluminiu (fig. 3).<br/>
Şi mai interesantă este însă o altă constatare: cei doi protoni din centrul atomului de heliu nu sînt singuri! În imediata lor vecinătate se află doi corpusculi denumiți _neutroni_. Ei nu conţin nici un fel de electricitate, de aceea se şi numesc aşa. Protonii şi neutronii atomului formează ceea ce se numește *nucleul* său.<br/>
Atomii moleculelor din care sînt alcătuite corpurile simple sau compuse nu au aceleași însușiri, deși toți atomii sînt formați din electroni și protoni. Într-o seamă de corpuri electronii sînt foarte statornici și cu greu se lasă scoși din îmbrățișarea microcosmosului lor. Din<br/>

<p align="center">
 <img src="drawings/partea_01/capitolul_01/fig_0001.svg" alt="capitol 1 figura 1" />
</p>
<p align="center">
 <i>Fig. 1</i>
</p>

<p align="center">
 <img src="drawings/partea_01/capitolul_01/fig_0002.svg" alt="capitol 1 figura 2" />
</p>
<p align="center">
 <i>Fig. 2</i>
</p>

<p align="center">
 <img src="drawings/partea_01/capitolul_01/fig_0003.svg" alt="capitol 1 figura 3" />
</p>
<p align="center">
 <i>Fig. 3</i>
</p>

familia acestora fac parte: sticla, porțelanul, cauciucul, mica, hîrtia, parafina, bachelita, masele plastice etc. Ele se numesc _izolanți_ sau _dielectrici_.<br/>
Alte corpuri, dimpotrivă, sint compuse din atomi ai căror electroni izbutesc la un moment dat să scape de sub atracţia nucleului. Ei pătrund în spațiul dintre atomii moleculelor, unde rătăcesc la întîmplare. Din
familia acestor corpuri lac parte, îndeosebi, metalele şi aliajele lor. Ele se numesc *conductoare* sau *corpuri bune conducătoare de electricitate*, spre deosebire ce celelalte care sînt *rele conducătoare de electricitate*. Cel mai bun conducător este argintul; urmează apoi cuprul, ahiminiul și altele.<br/>
Dielectrici perfecţi nu există și aceasta pentru că, oricîte măsuri s-ar lua, tot mai îzbutește să fugă cîte un electron. Singurul izolant ideal ar fi vidul absolut, adică acel loc în care, nemaiexistînd materie,adică atomi, nu mai pot fi nici electroni. Dar, pînă astăzi, vidul absolut n-a fost realizat.<br/>
Atomul, în mod normal, este neutru, întrucît, după cum am mai spus, sarcina negativă a electronilor anulează sarcina pozitivă a protonilor. Primind sau pierzind electroni, el poate deveni însă încărcat negativ — respectiv, pozitiv. Atomii încârcați negativ sau pozitiv se numesc *ioni*.<br/>
Circulaţia electronilor prin conductoare poate fi dirijată, în anumite situații, în sens unic. Ea poartă atunci denumirea de *curent electric*.<br/>
Pentru a produce curent electric se leagă, de exemplu, un conductor între două puncte electrizate diferit, electronii scurgîndu-se astfel de la un punct la celălalt.<br/>
Electrizarea punctelor considerate se face fie prin frecare, fie, de preferință, cu o sursă de curent — o pilă electrică, bunăoară — care menţine diferența de electrizare „pompînd“ într-una electronii din conductor şi obligîndu-i asttel să circule.<br/>
Cînd electronii se deplasează tot timpul în acelaşi sens, curentul pe care-l determină se numeşte *continuu*.<br/>
Un lucru trebuie însă reţinut: în conductoarele solide, curentui circulă întotdeauna *de la negativ la pozitiv*.
Cu toate că viteza electronilor pe orbitele lor se situează, după cum am arătat, în jurul a 2200 km pe secundă, iar viteza lor de translație (de trecere de la un atom la altul) este şi mai mică, viteza curentului electric este de aproape 300 000 de km pe secundă.<br/>
Aceasta se explică însă prin faptul că mișcarea la translație începe aproape instantaneu pe tot circuitul parcurs de electroni.<br/>

#### 2. Unităţile de măsură. Semnificaţia și întrebuințarea lor

Ca oricare fenomen fizic, curentul electric se caracterizează printr-o serie de mărimi, pentru a căror precizare avem nevoie de un sistem de unităţi de măsură, Dintre acestea, cete mai importante sînt următoarele:<br/>

I. COULOMB-ul = unitatea de cantitate de electricitate.<br/>

Cînd numărul de electroni în plus sau în minus pe care-i posedă un corp este de 6,28x10<sup>18</sup>, cantitatea de electricitate cu care este încărcat acesta este egală cu 1 COULOMB.<br/>
Dar cum diferența de mai sus nu are, evident, un caracter practic, unitatea de cantitate de electricitate se măsoară infinit mai uşor, prin cantitatea dintr-o substanță anumită ce se depune într-o baie electrolitică prin trecerea curentului, fără a se preciza însă durata operaţiei.<br/>
În acest fel s-a stabilit că 1 COULOMB este egal cu cantitatea de electricitate care, trecînd printr-o soluție apoasă de nitrat de argint, depune 1,118 miligrame de argint.<br/>

II. AMPER-ul = unitatea de intensitate de curent.<br/>

După cum intensitatea unui curent de apă se măsoară prin debit (care se exprimă prin numărul de litri ce trece în fiecare secundă printr-o secțiune a conductei), tot astfel se măsoară şi curentul electric, care este egal cu cantitatea de electroni ce se scurge în unitatea de timp printr-o secțiune de conductor.<br/>
Intensitatea curentului se notează cu litera **I** iar mărimea sa se exprimă în amperi.
 1 AMPER = *1 coulomb pe secundă*.

În afară de amper — notat prescurtat cu litera A — în practică se mai folosesc submultiplii săi,<br/>
![MILIAMPERUL(mA)=\frac{1}{1000}A](equations/partea_01/capitolul_01/equation_0002.svg)<br/>
şi<br/>
![MICROMPERUL(\mu A)=\frac{1}{1000000}A](equations/partea_01/capitolul_01/equation_0003.svg)<br/>

III. VOLT-ul = unitatea de forţă electromotoare sau de diferenţă de potenţial.<br/>

Dacă legăm printr-un conductor un corp încărcat pozitiv cu un altul încărcat negativ, constituind ceea ce se cheamă „un circuit închis“, în conductor apare un curent electric, care încetează în momentul stabilirii echilibrului sarcinilor electrice. Pentru a persista curentul, ambele corpuri trebuie menținute în starea de electrizare inițială, adică de „circuit deschis”, fapt care nu poate fi realizat decît prin intermediul unei surse separate de curent, care produce forța electromotoare (fig. 4).



[...]

#### 3. Rezistențele
#### 4. Condensatoarele

### Fenomenele magnetice şi electromagnetismul

#### 1. Magneţii permanenți. Cîmpul magnetic
#### 2. Cîmpul magnetic al curentului electric. Solenoidul. Electromagnetul
#### 3. Inducția electromagnetică. Inducţia proprie și inductanța mutuală
#### 4. Legarea bobinelor în serie și în paralel

### Curentul alternativ

#### 1. Definiţie. Mărimi caracteristice
#### 2. Comportarea rezistențelor, condensatoarelor și bobinelor în circuitele de curent alternativ. Factorul de putere
#### 3. Transformatoarele electrice

### Surse de curent electric

#### 1. Pile și acumulatoare. Legarea elementelor în serie şi în paralel
#### 2. Maşini electrice
#### 3. Convertizoare şi vibratoare

### Aparate electrice de măsură şi control

#### 1. Noţiuni de bază
#### 2. Măsurarea intensității curentului
#### 3. Măsurarea tensiunii curentului
#### 4. Măsurarea rezistențelor
#### 5. Mavometrele

### Oscilația și Circuitele Oscilante

#### 1. Noţiuni generale despre oscilaţii 
#### 2. Circuite oscilante
#### 3. Cuplarea circuitelor oscilante
#### 4. Ecranarea circuitelor
#### 5. Calculul și realizarea practică a circuitelor oscilante

### Undele electromagnetice

#### 1. Formarea undelor electromagnetice
#### 2. Clasificarea undelor electromagnetice
#### 3. Propagarea undelor radiofonice
#### 4. Utilizarea undelor radiofonice

